Aquesta tasca consisteix a implementar un joc a on s’ha de poder generar una combinació de dos
colors (vermell i blau) i provar de trobar la combinació secreta generada aleatòriament
Així, en aquest joc, tens un parell de botons que podran ser vermells o blaus i el teu objectiu és
endevinar la combinació secreta generada aleatòriament, actualitzant adequadament la informació
que apareix al navegador.

Instruccions
1. S’ha de crear un projecte amb tres fitxers: index.html, style.css i script.js.
    ● Els fitxers index.html i style.css se't faciliten i venen ja implementats.
    ● El fitxer script.js és el que has de crear i farcir amb un magnífic codi en JavaScript.
2. En obrir l'arxiu 'index.html' en el teu navegador web (o en actualitzar la pantalla amb F5, per
    exemple) s’ha de veure una pantalla amb dos quadrats, ambdós de color vermell, així com
    altres dos botons: "Jugar" i "Provar", aquest últim ha d’estar deshabilitat.
3. Si es fa clic al botó "Jugar" comença el joc:
    ● Aquest botó es desactivarà.
    ● El botó "Provar" s'activarà.
    ● Es genera una combinació de dos colors aleatòria. Aquesta combinació serà una
        cadena amb els noms dels colors separats per un espai en blanc. Pot contenir
        “vermell” i “blau” en diferents posicions (p. ex. “vermell vermell”, “blau vermell”, etc.).
4. Es podrà fer clic als quadrats vermells i blaus per canviar el seu estat, és a dir, si un quadrat
    està en estat "blau" passarà a “vermell”.
5. Un cop hagis seleccionat la teva combinació, fes clic al botó "Provar" per comprovar si la
    combinació és correcta.
● El programa verificarà si la combinació que has provat coincideix amb la combinació
    secreta generada aleatòriament.
    ● Si la combinació és correcta:
        ○ Incrementaràs el nombre d'encerts. La informació de la partida es mostrarà
            actualitzada, indicant el nombre d'encerts, el nombre d'intents realitzats i el
            nombre total de partides jugades.
        ○ Aquest botó es desactivarà.
    ○ El botó “Jugar” s’activarà.

6. Tindràs l'oportunitat de jugar novament fent clic al botó "Jugar" per generar una nova
combinació de colors.

Restriccions
No pots modificar el fitxer index.html ni el fitxer style.css.